nun kom der heyden Heyland/der iunckfrawen kind erkandt.
das sich wundert alle wellt/Gott solch gepurt ym gestellt.

Nicht vo mans Blut noch von fleysch/alleyn von dem heyligen geyst.
Ist gots wort worden eyn mensch/un blüt eyn frucht weybs fleysch.

Der junckfraw leyb schwanger wardt/doch bleyb keuscheytreyn bewart.
Laucht erfur manch tugent schon/Gott da war yn seynem thron.

Er ging auß der kamer seyn/den königlichen sal so reyn/
Got vo art un mensch eyn hellt/seyn weg er zu lauffen eylt.

Seyn lauff kam vo vatter her/un keret wider zum vatter.
Für hyn under zu der hell/und widder zu Gottes stuell.

Der du bist dem vater gleych/fürhyn auß den Syeg ym fleysch/
daß deyn ewig Gots gwalt/yn uns das kranck fleysch enthalt.

Deyn krippen glenzt hell und klar/die nacht gybt eyn new licht dar/
dunckel muß nit komen dreyn/der glaub bleyb ymer ym scheyn.

Lob sey Gott dem vatter thon/Lob sey Got seymeyngen son.
Lob sey Gott dem heylige geyst ymer und yn ewigkeyt.
