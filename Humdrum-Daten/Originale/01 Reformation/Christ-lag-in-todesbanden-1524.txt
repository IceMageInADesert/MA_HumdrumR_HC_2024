Christ lag in Todes banden/fur unser sund gegeben
Der ist wider erstanden/und hat uns brach das leben
Des wyr solle frohlich seyn/Got lobe un danckbar seyn/un singe alleluja.

Den todt nyemand zwingen kund/bey allen menschen kinden
Das macht alles unnser sund/keyn unschuldt war zu finden
Davo kam der Tod so bald unnd nam ober uns gewald/hielt uns yhn seymreych gefangen.

Jhesus Christus Gottes Son/an unser stat ist kümen
Un hat die Sund abgethon, damit de Tod genome.
All seynrecht un seyn gewalt/da bleybt nichts de Tods gestalt. Die Stachel hat er verloren

Es war eyn wunderlich krieg/da Tod un leben rügte.
Das Leben behilt den Sieg/es hat de todverschlunge
Die Schrifft hat vkudet ds/wie eyn Tod de andern fras. Ein Spot aus de Tod ist wurden.

Hie ist das recht Osterlam/ davo Got hat gepote
Das ist an des Creutzes stam/ yn heysser lieb gebrotte.
Des Blut zeichnet unser thur/ds hält der glaub de tod for. der wurger kan uns nicht ruren.

So feyren wyr dyß hoch fest/ mit hertzen freud un wone.
Das uns der herr scheynen lest/ er ist selber die sone.
Der durch seiner gnaden glantz/ erleucht unser hertze ganz
Der sunde macht ist vgagen.

Wyr essen un leben wol/ in rechte Osternflade
Der alte sawerteyg nit sol/ seyn in de wort der gnaden
Christus will die koste seyn und speysen die sell alleyn/
Der glawb will keyns andern leben. 
