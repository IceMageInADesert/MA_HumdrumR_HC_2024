Es ist das heyl uns komen her/ von gnad und lauter guten/
Die werck die helften nymmer mehr/ Sie mügten nicht behüten/
Der glaub sihet Jhesum Christum an/ der hat gnug für uns alle gethan/
Er ist der mitler worden.

Was Gott im gsetz gepotten hat/ da man es nicht kund halten/
Erhub sich Zorn und grosse not/ fur Got so manigfalte/
Vom fleysch wollt nit erauß der geyst/ vo gsetz erfoddert aller meyst
Es war mit uns verloren.

Es wareyn falscher wan der bey/ Got hat seyn gsetz drumb geben/
Als ob wir möchte selber frey nach seynem wille leben/
So istes nur eyn spiegel zart/ der uns zeygt an die sundig art.
In unserm fleysch verborgen.

Nicht müglich war die selbig art/ auß eyge kreften lassen/
Wie wol es offt versuchet wart/ noch mert sich sund und masse/
Wen gleyßners werck er hoch vdampt/ un ye de fleysch der sunde schad
Allzeyt war angeporen.

Noch must ds gsetz erfullet seyn/ sonst wern wir all verdorben/
Darumb schick Gott seyn Son hereyn/ der selber mensch ist worden/
Das gantz gsetz hatt erfult/ damit seyns vaters Zorn gestilt
Der uber uns gieng alle.

Und wen es nu erfullet ist/ durch den der es kund halten/
So lerne yetzt eyn frummer Christ/ des glauben recht gestalte/
Nicht mehr den lieber herre meyn/ deyn todt wyrdt myr das leben seyn
Du hast fur mich bezalet.

Daran ich keynen zweyffel trag/ dem worde kann nicht betrigen/
Nu sagstu das keyn mensch verzag/ das wyrst nymmer liegen/
Wer glaubet an mich un wird getaufft/ dem selben ist der hymel erkaufft/
Das er nicht wird verloren.

Es ist gerecht fur Got alleyn/ der diesen glauben fasset/
Der glaub gybt aus von yhm den scheyn so er die werck nicht lasst/
Mit got der glaub ist wol dran/ dem nechsten wird die liebe guts than
Bistu auf Gott geporen.

Es wird die süd durchs gsetz erkand/ un schlegt das gwissen niedder/
Das evangel köpt zu hand/ und sterckt de sunder wider/
Er spricht nur kreuch zu creuz herzu/ im gesetz ist wider rast noch rhu
Mit allen seynen werken.

Die werck die komen gewißlich her/ auß eynem rechten glauben/
Wen das nicht rechter glauben wer/ wollt ynder werck berauben/
Doch macht alleyn der glaub gerecht/ die werck die sind des nechsten knecht.
Darbey wyrn glauben mercken.

Die hoffnug wart der rechten zeyt/ was gotes wort zu sagen.
Wen das geschehen sol zu freyt/ setzt got keyn gewissen tage.
Er weyß wol wens am besten ist/ un braucht an uns keyn argen list/
Das soln wyr ym verteawen.

Ob sics anließ als wolt er nicht/ laß dich es nit erschrecken.
Den wo er ist am besten mit/ da wyll ers nicht entdecken.
Seyn wort das laß dir gewissen seyn/ und ob deyn flesch sprcht lauter neyn/
So laß doch dir nicht grawen.

Sey lob unnd ehr mit hohem preyß/ umb dießer gutheyt willen.
Got vater son un heyliger geyst/ der wol mit gnad erfulle
Was er in uns angefangen hat/ zu ehren seyner Maystat/
Das heylig wird seyn name.

Seyn reych zu kum/ seyn will auff erd/gsche wie ym hymels throne.
Das teglich brott noch heut uns wird/ wol unser schult verschonen/
Als wir auch unsern schuldern Thun/ mach uns nicht yn Versuchung ston/
Löß uns von ubel/ Amen.
